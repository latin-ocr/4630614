Μ. Furium Camillum ‚ cuius ductu auspicioque velut ab stirpibus
laetius renata Romanorum respublica est, secundum a Romulo conditorem
urbis {uerunt qui dicerent. Et recte quidem, si patria ex obsidione hostium re-
cuperata, si gloria ·armorum‚ per trecentos sexaginta annos victricium re-
stituta, si aucta patrum potestas M. Furio iure adscribitur. Sed qui causas
rerum videt earumque progressus et antecessiones non ignorat, ei non tam
communem populi libertatem, quae continebatur aequabilitate iuris patrum
et plebis, quam pristinam paucorum dominationem revocasse Camillus vide-
bitur( Longe igitur digniores, gloria Μ. Manlius Capitolinus, plebis patro-
nus, et qui huius cineres rogationibus suis ultus est generosissime, quem-
que plebis potius vindicem libertatisque eius conditorem et strenuum asser—
torem merito dixerimus, C. Licinius Stolo. Hic enim cum L. Sextio tribu-
nus plebis quum esset, per duo lustra indefessa opera id tandem assecutus
est, ut, lege de creandis tribunis militaribus consulari potestate abrogata,
consules crearentur, quorum utique alter ex plebe esset. Inde novus rerum
ordo exorsus, qui non solum imperatores ex plebe et fortiter hostes vincere
et optime gubernare rempublicam posse et contemnere impune patriciorum
auspicia superstitionesque‚ quibus animos hominum tanquam laqueis tenue-
rant, demonstraret luculentissime, sed etiam Romanorum saeculi vere heroici
opportuna praeberet initia. C. autem Licinius tres tantum ab initio roga-
tiones promulgarat, unam de aere alieno, ut deducto eo >de capite quod
usuris pernumeratum esset, id quod superesset triennio aequis portionibus
persolveretur, alteram de modo agrorum, ne quis plus quingenta iugera
agri [publici necessario supplendum est in Livii verbis VI, 35.; cf. T. Liv. IV,
51. 53.] possideret: tertiam, ne tribunorum militum comitia fierent, sed con-
sulum [sed consulum addendum estLivii verbis], consulumque utique alter
ex plebe fieret. His rogationibus novem post anuos adiecta quarta est iis-
dem auctoribus: ut pro duumviris sacris faciundis decemviri crearentur, quo-
rum pars ex plebe pars ex patribus fieret. Hanc ultimam rogationem eodem

